**Tu chal**.

Tu khud ki khoj mein nikal  
Tu kis liye hataash hai  
Tu chal, tere wajood ki  
Samay ko bhi talaash hai  
Samay ko bhi talaash hai  

Jo tujh se lipti bediyaan  
Samajh na in ko wastra tu  
Jo tujh se lipti bediyaan  
Samajh na in ko wastra tu  

Ye bediyaan pighaal ke  
Bana le inko shastra tu  
Bana le inko shastra tu  

Charitra jab pavitra hai  
Toh kyun hai ye dasha teri  
Charitra jab pavitra hai  
Toh kyun hai ye dasha teri  

Ye paapiyon ko haq nahi  
Ki lein pareeksha teri  
Ki lein pareeksha teri  

Jala ke bhasm kar use  
Jo kroorta ka jaal hai  
Jala ke bhasm kar use  
Jo kroorta ka jaal hai  

Tu aarti ki lau nahi  
Tu krodh ki mashaal hai  
Tu krodh ki mashaal hai  

Chunar uda ke dhwaj bana  
Gagan bhi kapkapaega  
Chunar uda ke dhwaj bana  
Gagan bhi kapkapaega  

Agar teri chunar giri  
Toh ek bhukamp aayega  
Ek bhukamp aayega

Tu khud ki khoj mein nikal  
Tu kis liye hataash hai  
Tu chal, tere wajood ki  
Samay ko bhi talaash hai  
Samay ko bhi talaash hai  

Â©Tanveer Ghazi
